# Math-in-Data-Science

## Hiç veri biliminde bir kariyer düşünüp matematik gereksinimlerinden korktuğunuz için vazgeçtiğiniz oldu mu? 

Veri bilimi birçok matematik konusunun üzerine inşa edilmiş olsa da pratikte bir veri bilimcisi olmak için gereken matematik bilgisi düşündüğünüzden daha az olabilir. Veri bilimi için gereken matematik bilgisi hakkında Google'da arama yaptığınızda, sürekli olarak ortaya çıkan üç konu calculus, lineer cebir ile olasılık ve istatistiktir. İyi haber şu ki çoğu veri bilimi pozisyonu için yakından aşina olmanız gereken tek matematik türü olasılık ve istatistiktir. Üniversitede travmatik matematik deneyimleri olan birçok insan için, calculus’ü yeniden öğrenmek zorunda kalacakları düşüncesi, veri bilimcisi olmak için gerçek bir engel olabilir.

## Calculus

Pratikte, veri biliminin birçok unsuru matematiğe bağlı olsa da beklediğiniz kadar çok şey öğrenmeniz gerekmeyebilir. Çoğu veri bilimci için, yalnızca calculus ilkelerini ve bu ilkelerin modellerinizi nasıl etkileyebileceğini anlamak gerçekten yeterli olacaktır. Örneğin, bir fonksiyonun türevinin onun değişim oranını döndürdüğünü anlarsanız, fonksiyonun grafiği düzleştikçe değişim oranının sıfıra doğru eğilim göstermesi mantıklı olacaktır.

## Lineer Cebir

Veri bilimi yapıyorsanız, bilgisayarınız gerekli hesaplamaların çoğunu verimli bir şekilde gerçekleştirmek için lineer cebir kullanacaktır. Verilerinizin boyutsallığını azaltmak için Principal Component Analysis yaparsanız, lineer cebir kullanacaksınız. Sinir ağları ile çalışıyorsanız, ağın temsili ve işlenmesi de lineer cebir kullanılarak yapılacaktır. Aslında, hesaplamalar için lineer cebir kullanılmayan çok fazla model de bulunmamaktadır.

## Olasılık ve istatistik

Olasılık ve istatistik gerçekten öğrenmeniz gereken bir alan ve bu konuda güçlü bir geçmişe sahip değilseniz, bir veri bilimcisi olmak için yeterli bilgiye ulaşmak, önemli ölçüde zamanınızı alacaktır. İyi haber şu ki, bu alanda süper zor olan tek bir kavram yok. Sadece temelleri gerçekten içselleştirmek için zaman ayırmanız gerekiyor.

